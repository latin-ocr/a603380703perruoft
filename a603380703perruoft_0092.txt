88 LIB. 111. SECT. 1. nit-MATR. cnmsr. UNITATE.

innotescat. Omissis autem Clemente alex. , Origene, Theo·
philo antiocheno, Basilio, Gregorio nazianzeno, aliisque
quorum verba iam protulimus , Auctor commentarii in epi-
stolas s. Pauli sub s. Ambrosii nomine, ita loquitur: « Quam-
quam a Deo primae nuptiae sint, secundae vero permissae
sunt. Denique primae nuptiae sub benedictione Dei cele-
brantur sublimiter: secundae autem etiam in praesenti
carent gloria; concessae sunt autem propter incontinentiam:
et quia solent viduarum iuniores incurrere; ac per hoc
concedit secundas (42).» Sic etiam Auctor operis imper-
fecti in Matthaeum loquitur: «Apostoli praeceperunt se-
cundas adire nuptias, propter incontinentiam hominum. Nam
secundam quidem accipere, secundum praeceptum Apo-
stoli est: secundum autem veritatis rationem , vere forni-
catio est; sed dum permittente Deo publice et licenter com-
mittitur, fit honesta fornicatio (43) » ut alios praeteream.

Hac ipsa de causa factum est, ut secundae nuptiae
in ecclesia parum honorificae haberentur. Siquidem ec-
clesia digamos a sacris ordinibus tanquam irregulares ad-
huc arcet: antiquitus autem etiam poenitentiae subiecit.
Cuius rei monumenta indubia extant in veteribus consti-
tutionibus. De iis qui ob bigamiam a sacris arcentur or-
dinibus monumentum extat in ipsis canonibus apostolicis:
« Si quis post baptismum secundis nuptiis copulatus..
non potest esse episcopuS, non presbyter, aut diaconus»,

(42) comm. in ι. Cor. vn. 4ο. ln append. ad opp. s. Ambrosii ed. Maur.
tom. 11. col. 138.

(43) Homii. ΧΧΧΙΙ. in Matth. in append. opp. s. lo. chrysost. ed. Maur.
tom. VI. pag. CXXXIV. etsi hic auctor secundas nuptias absolute non impro-
bet, nemo tamen negaverit ipsum temere de eis fuisse locutum dum secundas
nuptias permissas ab Apostolo comparat cum permissione facta a Mose jdandi
libellum repudii. Nec mirum; hic enim auctor utpote arianus et anomaeus
in plures errores lapsus est.1nter quos ethic recensetur de secundis nuptiis.
Cf. Diatribam ad opus imperfectum in Matthaeum quod Chrysostomi no·
mine circumfertur a Maurin. editore, Monfauconio‚ praemissa loc. cit. pag. Ι.
§. VI. et vn.


104 Lm. 111. sacr. 1. m: MATR. cuiusr. υΝιΤΑΤΕ.

quidem interdum terna ut ipse loquitur, et quaterna coniu-
gia, non tam com'uqia dicit, quam «miseriarum solatia , et
extremam tabulam naufragorum (92); » interdum vero hoc
uno nomine tolerandas affirmat tertias nuptias, quod prae-
ferendae sint cum pluribus scortationi dicens: « Tolera-
bilius est uni homini prostitutam esse quam multis: si-
quidem et illa in evangelio Ioannis samaritana sextum se
habere maritum dicens, arguitur a Domino quod non sit
vir eius. Ubi enim numerus maritorum est, ibi vir, qui
proprie unus est, esse desiit (93) ‚ » et alibi passim ea-
dem repetit (94).

Nec ab hac sententia discrepare videtur s. Fulgentius
qui bigamiam tantum aut trigamiam ex indulgentia per-
missam docet , nec ulterius progreditur (95) ; nec non He-
rardus turonensis episcopus9 qui inter capitula a se col-
lecta, hoc etiam inseruit: ι( Nullus laicus plus quam duas
uxores habeat: quod extra est, ad adulterium pertinet,
similiter et mulier (96). » In Poenitentiali romano apud
Hugonem Menardum ad librum sacramentorum s. Grego-
rii M. constitutum est: «Si cuiuslibet hominis mortua fue-
rit uxor, habet potestatem accipere alteram: similiter et
mulier. Si tertium acceperit, ieiunet hebdomadas tres:
si quartum acceperit , ieiunet hebdomadas viginti et
unam (97). »

Haec quidem verissima sunt, ostenduntque ecclesiae
spiritum respectu viduitatis et castitatis, ceterum nemo

(92) 1η lerem. lib. 111. cap. 16. vol. 1. opp. esi. vallars. tom. lV. col. 951.

(93) Lib. 1. adV. Ioviniau. ed. cit. tom. 11. col. 263.

(94) Ut in ep. ad Ageruchiam de monogamia ed. cil. n. 123. quae tota est
de hoc argumento, ubi ad persuadendam monogamiam pleraque desumpsit
ex TertullianO, etsi diversa omnino mente. Nam Tertullianus ut illegitimam
polygamiam successivam traducit3 contra vero s. Hieronymus ab ea abducit vi-
duos aut viduas maioris perfectionis causa.

(95) De Fide ad Petr. capr 3. n. 43. Item c. 41. n. 83. ed. Paris. 1684.

(96) N. CXI. apud Labb. tom. Vlll. concil. p. 635, floruit autem Hererdus
an. 858.

(97) opp. s, Greg. ed. Maur. tom. lll. col. 469.


36 mn. ιιι. secr. 1. nr: MATR. cniusr. unium.

et erunt duo in carne una (82);» quae tamquam a Deo ipso
prolata refert Christus (83). Adeoque dubium nullum s-u·
peresse potest de Dei intentione ac voluntate circa mono—
gamiam.

Ast aliud est de Dei intentione ac voluntate disserere
per factum ipsum manifestata; aliud vero de lege expressa,
qua Adae posteris indictum fuerit, ut unam tantum uxo-
rem ducerent, ac illegitimum et nullum declaretur con-
iugium quod post ductam primam uxorem initum fuerit.
Haec expressa lex nuspiam apparet in sacris litteris; pa·-
tres vero in diversas sententias abire visi sunt. Nonnulli
ex patribus Lamech traducunt ut violatae divinae legis
reum eo quod duas simul babuerit uxoreS, ut TertullianuS,
qui post relata verba scribit: «Numerus matrimonii a ma-
ledicto viro coepit. Primus Lamech duabus maritatus, tres
in unam carnem effecit (84>;» et alibi: «Semel vim passa
institutio Dei per Lamech (85).» Item s. Hieronymus, qui
et ipse addit post verba superius descripta: «Primus
Lamech sanguinarius et homicida, unam carnem in duas
divisit uxores: fratricidium et digamiam, eadem cata-
clysmi poena delevit (86).» Necnon s. Nicolaus l. qui scri-
bit : «Adulterii autem flagitium, quod Lamech omnium
primus in duabus uxoribus perpetravit, nonnisi Sanguine
Christi abolitum extiterit, qui septima et septuagesima ge-
neratione secundum evangelium luxerit in mundum (87).»
Alios afferre possem qui idem sentiunt.

(82) Genes. 11. 23. 22.

(53) Matth. xlx. 5. (5.

(84) Loc. cit.

(ὃὸ) Lib. De monoqamz'a, cap. lV.

(86) Loc. cit. qui eadem ferme repetit verba Epist. LXXIX. ad salvinam ed.
cit. col. 503. scribens : «Primus Lamech maledictus et sanguinarius, et de Cain
stirpe descendens , unam costam divisit in duas, ct plantarium digamiae pro-
tinus diluvii poena subvertit.»

(57) Ad consulta Bulqaror. n. 51. apud Harduin. Acta concil. tom. x.
col. 371.


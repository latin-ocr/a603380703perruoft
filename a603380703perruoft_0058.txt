54 ιιΒ. ιιι. sacr. ι. ιιι] MATR. cumsr. ιΝιΤΑΤΕ.

Quod quidem clarius adhuc ex locis parallelis Marci
et Lucae dignoscitur. Nam nulla adiecta conditione Christus
Marc. X. 11. absolute pronunciat: «Quicumque dimiserit
uxorem suam , et aliam duxerit, adulterium committit super
eam,» id est contra eam <130); et apud Lucam XVI. 13.
«Omnis qui dimittit uxorem suam et alteram ducit, moe-
chatur, et qui dimissam a viro ducit, moechatur.» Si pro-
inde absque piaculo quocumque in casu non licet alte-
ram ducere uxorem, profecto monogamia ita sancita est,
ut polygamia in lege christiana omnino sublata haberi
debeat.

Christi praeterea sententiam Apostolus tum in Epist.
ad Rom. tum in Epist. Ι. ad Cor. nobis declarat, dum
omni exceptione remota infinite pronunciat: «Igitur vivente
viro, vocabitur adultera, si fuerit cum alio viro; si autem
mortuus fuerit vir eius, liberata est a lege viri, utnon
sit adultera, si fuerit cum alio viro (131).» Et « lis autem
qui matrimonio iuncti sunt, praecipio, non ego, sed Do-
minus, uxorem a viro non discedere; quod si discesserit,
manere innuptam aut viro suo reconciliari (132).» In priori
testimonio cum praemiserit Apostolus ea verba: Scientz'bus
leqem loquor, patet ipsum alludere ad primigeniam ma-
trimonii institutionem7 qua matrimonii tum unitas, tum
indissolubilitas constituta est, quamque Christus confirma-
vit Matth. XIX. 6.dum reiecto libello repudii a Moyse per-
misso, voluit ut ad pristinam conditionem coniugium revo-
caretur, ad perfectam scilicet unitatem etad perpetuam
indissolubilitatem. Quo fit, ut sive vir sive mulier num-
quam possint alteri coniungi, quacumque demum ex causa
contigerit ut invicem separentur3 quod si alteri coniun-
gantur, semper debeant rei adulterii censeri. Adulterium

(130) Cf. Maldonat. in Matth. XIX.
(1:31) Rom. vll. 3. “
(132) ι. Cor. Vll. ιο.


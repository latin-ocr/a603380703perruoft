CAP. 111. DE SENSU TRAD. cmc. INDISS. MATR. ART. 11. 383

sor habeatur, qui personam eius mariti, qui iam non
esse existimabatur, assumpsit. Sic enim multa, quae ad*
eos qui in captivitatem ducti sunt pertinebant, in ius
alienum transire potuerunt: et tamen plenum iustitiae
est, ut iisdem reversis , propria reformentur. Quod si in
mancipiiS‚ vel in agris , aut etiam in domibus ac possessio-
nibus rite servatur: quanto magis in coniugiorum redin-
tegratione faciendum est, ut quod bellica necessitate tur-
batum est, pacis remedio reformetur? Et ideo si viri post
longam captivitatem reversi, ita in dilectione suarum con-
iugum perseverant, ut eas cupiant in suum redire con-
sortium, omittendum est; et inculpabile iudicandum quod
necessitas intulit, et restituendum est quod fides poscit.
Si autem aliquae mulieres ita posteriorum virorum amore
sunt captae , ut malint his cohaerere , quam ad legitimum
redire consortium, merito sunt notandae: ita ut etiam ec-
clesiastica communione priventur, quae de re excusabili
contaminationem criminis elegerint3 ostendentes sibimet
pro sua incontinentia placuisse , quod iusta remissio potuit
expiare. Redeant ergo ad suum statum voluntaria redin-
tegratione coniugia: neque ullo modo ad opprobrium malae
voluntatis trahant, quod conditio necessitatis extorsit:
quia sicut hae mulieres , quae reverti ad viros suos no-
lunt, impiae sunt habendae3 ita illae quae in affectum
ex Deo initum redeunt, merito sunt laudabiles iudican-
dae (282).»

Ex his Stephani ΙΙ. responsis medio octavo seculo datis
in Galliis biennio post concilii vermeriensis celebrationem,
discimus eamdem indissolubilitatis servatam fuisse doctri-
nam circa firmitatem connubii , quae ab Innocentio et Leone
Magno hic commemoratis tradita fuerat. Coniicere exinde

(282) Acta con. Hard. tom 111. col. 1985 seqq. et ed. Ballerin. Opp s. Leo·

nis ep. CLIX. cap. 1-.1v col. 1130-1132. aliquae occurrunt inter utrumque textum
variantes lectiones nullius fere momenti.


mr. 1. DE POLYGAMIASIMULTANEA, ΛΒΤ. lv. 55

'vero non haberetur, si liceret sive alterum virum, sive
alteram ducere uxorem,

Dixi Apostolum hoc in loco alludere ad primaevam
matrimonii institutionem a Christo confirmatam alioquin
cum ex lege mosaica non esset censenda adultera mulier,
quae dimissa a marito alteri nuberet, falsum esset Apo-
stoli assumptum, quod impium est cogitare, adeoque iure
affirmavi Apostolum declarasse Christi sententiam de mo-
nogamia in sua lege servanda (133).

In altero autem testimonio cum aperte pronunciet idem
Paulus: «Praecipio non eqo sed Dominus uxorem a viro
non discedere3 quod si discesserit, manere innuptam,»
evidens est ad legem eum respicere Matth. XIX. Marc. X,
et Luc. XVI. a Christo latam de monogamia, vi cuius
numquam sas est alteri nubere in vivis adhuc agente sive
marito sive uxore. Nec obstat quod Apostolus solius uxoris
mentionem iniiciat quasi nimirum viro liceat quod mulieri
prohibetur (134). Nam ut liquet ex orationis serie Apo-
stolus in eadem conditone tum viri tum mulieris ius con-
stituit, siquidem commate insequenti constituit nec viru-m
fidelem debere dimittere infidelem mulierem; nec mulierem
fidelem dimittere virum infidelem, si pars infidelis con-
senserit pacifice habitare eum parte fideli. Pares itaque fecit
Apostolus virum et mulierem quoad dimissionem; adeoque
pares fecit quoad conditionem ne iterum nubant, dimissione

(133) Cf. Estium comment. in Epist. ad rom. ad h.1, item Bernard. a Piconio.

(134) Prout Ambrosiaster, et post ipsum caietanus et Catliarinus voluere,
in quo turpiter lapsi sunt; horum expendemus sententIam, cum de indisso-
labilitate agemus vinculi coniugalis. Ceterum id vel ipsi expositores protestantes
immo et rationalistae viderunt. Nam in recensione Koppiana Dav. Iul. Pott vol. V.
part. I. Gottingae 1826. in hunc loc. cum Grotio sic adnotat. «Si hoc Christus viro
dixit, cui tantum iuris dederat lex Mosis, quanto magis idem intelligi debet de
foemina, cui lex Mosis nihil tale concesserat? Eadem ergo tolerantia quam in
exercenda lege Mosis Christus viris praescripserat, multo iustius erat observanda
foeminis, quibus ius a marito discedendi dabat non lex Mosis, sed romanae et
graece leges,⁴ illorum populorum ingeniis apt-amem»


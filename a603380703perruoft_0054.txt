5ss LlB. 111. SECT. 1. DE MATR. CHRIST. UNITATE.

inter-nam divi-nam inspirationem , quin ullum huius assertio-
nis documentum proferat. Innocentius vcro ΙΙΙ. si eius
urgeatur auctoritaS‚ postulavit non simplicem inspirationem
sed revelatione-m, quam tamen non requirit Bellarminus
qui praeterea fatetur polygamiam non adversari nisi fini-
bus secundariis matrimonii.

Concludamus igitur adversus Calvinum eiusque asse-
claS, Bayle praesertim, veteres patriarchas non modo in
naturae ius presse sumptum polygamia non peccasse, sed
neque in legem aliquam divinam positivam , quae eam
vetuerit.

ARTICULUS lv.

Polygamia simultanea in lege Evangeiica omnino est abolita, adeo
ut christiani Matrimonii proprietas prima
ac inviolabilis sit unitas.

Viam calvinistis oppositam iniverunt lutherani circa
polygamiam. Dum enim illi, Calvino duce, polygamiam iuri
presse naturali, atque divino contrariam pronunciarunt⁷
adeo ut reos violati utriusque iuris veteres patriarchas
inclamaverint, isti, Luthero magistrO, eamdem polygamiam
sub lege ipsa evangelica permissam quandoque, licitamque
adstruxerint. Cunctanter quidem ab initio, latenterque ‚ ne
rei novitate nondum satis praeparatos christianorum ani—
mos offenderent, ut patet ex ratione qua sese gesserunt in
facultate danda secundarum nuptiarum Landgravio Hassiae;
deinde vero pedetentim magis ac magis eiusmodi doctrina di-
latata est ac disseminata, ita utLutheri apologiam conficere
in memorato Philippi facto eius discipuli susceperint (128) ,

(128) Inter quos eminent Seckendorfius lib. 111. Lucheranismi; p. 277 seqq.
Cotta in editione Locorum theoloq. l. Gerhardi tom. XV. Tubing. 1776. pagum.
Alex. Mulier Encyclopedz'schcs Handbuclz des Kirchenrechts seu Manuale en-
cyclopedicum ecclesiast. Erfurt 1829. pag. 112. Monumenta porro hac dere iuris
publici fecere Ernestus princeps ex Philippi posteris, carol. Ludovicus comes Pa·


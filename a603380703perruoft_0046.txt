42 Lm. 111. secr. 1. nr. MATR. cumsr. numm.

una ex his conditionibus desit, si ad libidinem potius
quam ad multiplicationem humani generis adhiheatur, si
primae uxori afferatur iniuria, si ratio habeatur legis, sin
minus explicitae, saltem implicitae, tum enimvero eadem
polygamia inhonesta dicetur, contra fas et ius, et contra
spiritum legis, atque aliquo vero sensu illegitima.

Hisce ita praestitutis , pronum iam erit patrum dicta.
quae sibi invicem pugnantia videntur, inter se componere.
Nam vidimus s. Hieronymum in gratiam multiplicationis
humani generis uti licitam sive ante sive post diluvium poly-
gamiam habuisse. Quod si arguit Lamech verbis aTertul-
liano usurpatis, non eadem mente ac Tertullianus mon-
tanista id praestitit, sed quod libidinis explendae causa
alteram uxorem duxerit, prout pessima viri huius agendi
ratio suadet; alioquin s. Doctor sibi haud cohaereret.

Tres vero commemorati pontifices rationem habuere
primigeniae matrimonii institutionis, ac proinde satis ma-
nifestae divinae voluntatis circa monogamiam et Dei legis
lato sensu acceptae; non autem loquuntur de expressa
Dei lege, quae nuspiam apparet. Eodem vero sensu im-
probant factum Lamech ac s. Hieronymus cuius verbis
utuntur (104).

Ex eo vero quod affirmavimus in altera animadver-
sione de consensu prioris uxoris, atque ex cessione iuris
quod ea acquisivit super maritum, hunc potuisse secundas
et ulteriores nuptias inire, non sequitur posse uxorem
de consensu mariti alium virum ducere. Nam distinguere
oportet inter ea iura, quae natura εωίφίι, ab eis quae

(104) Non desunt interpretes, qui sub hoc respectu Lamech excusent. Inter
quos Mersennius Quaest. et comment. in Genes. ad cap. lv. Quaest. 54. n. 191.
scribit: «probabilius mihi videtur nec Lamechum ideo peccasse, quia duas uxores
habuit, nec polygamiam in statu legis naturae corruptae ante diluvium prohibitam
fuisse....im1no ex patriarcharum post diluvium viventium exemplo satis coniicio
id non minus licitum fuisse ante diluvium, quia par erat propagandorum in-
dividuorum necessitas„


cn. 1. nr: roLYGAmA ειΜυι-ΤΑΝΕΑ. mr. 111. 35

vetitam, seu ei absolute non adversari sive ante sive post
diluvium , nullaque proinde opus fuisse , aut tacita aut
expressa divina dispensatione, inspecta ipsa matrimonii
primaeva institutione, atque attenta patrum doctrina, haud
difficile videtur ostendi posse.

Sane quum Deus instituit primaevum inter protopa-
rentes nostros coniugium nonnisi unam Hevam uni Adae
coniugem dedit, quo facto ostendit monogamiam hominis
conditioni congruere, et adsignificavit hunc ei statum na—
turalem esse, suamque non obscure aperuit voluntatem.
Alioquin, prout patres animadvertunt, plures foeminas con—
didisset, quae ei sociae essent et coniuges; eo vel magis
quod eiusmodi mulierum numerus plurimum contulisset
ad humani generis propagationem ex ipsa intentione Dei
dicentis progenitoribus ipsis: «Crescite et multiplica-
mini (79) .»

Hinc Tertullianus: « Et ideo homo Dei Adam, inquit,
et mulier Dei Eva, unis inter se nuptiis suncti formam
hominibus Dei, de originis auctoritate , et prima Dei vo-
lutate sanxerunt. Denique, erunt duo, inquit, in carne
una, non tres neque quatuor. Alioquin, iam non una,
nec duo in unam carnem (80).» Sic s. Hieronymus pariter
scribit: «Una costa a principio in unam carnem versa est.
Et erunt, inquit, duo in carne una, non tres neque qua-
tuor, alioquin iam non duo si plures (81) .» Sic alii patres
passim.

Quae confirmantur, ut patet, etiam ex adductis patrum
testimoniis , per ipsa verba ab Adam Deo inspirante pro-
lata cum Hevam primum adspexit: «Hoc nunc os ex os-
sibus meiS, et caro de carne mea...Quamobrem relinquet
homo patrem suum, et matrem, et adhaerebit uxori suae,

(79) Gencs. Ι. 28.
(80) Dc exlcorlat. cascicac. cap. V. cd. Rigalt.
(Sl) Lib. 1. advers. Iovinian. n. 112. ed. vallars. toni. ΙΙ, col. 263.
ης


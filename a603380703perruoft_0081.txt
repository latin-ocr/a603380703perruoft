CAP. 11. DE POLYGAMIA succsssslu. ΛΒΤ. 1. 77

Talis iugiter fuit ecclesiae spiritus , quae etsi sum-
mopere illos commendaverit, qui castitatis amore invi-
duitate permanerent, tamen eos numquam reprobavit qui
ex propriae infirmitatis experimento aut alia de causa vel-
lent se iterum matrimonio coniungere.

Cuius assertionis vadem damus scriptorem antiquissi-
mum, Hermam virum apostolicum, qui aperte profitetur
eum qui iterum nubat non peccare dicens: « Qui nubit
(post viduitatem) . . ‚non peccat (8) : » Sic etiam Clemens
Alex. scribit: «Apostolus propter intemperantiam et ustio-
nem , ex venia secundum concedit matrimonium: nam hic
quoque non peccat quidem ex testamentO, non est enim a
lege prohibitus3 non implet autem summam illam vitae
perfectionem, quae agitur ex evangelio (9).» Etiam Ori-
geneS, quamvis secundis nuptiis se aversum patefaciat,
attamen minime eas absolute damnat, imo solum feliciter
deceptum eum censet, qui ideo ab iterandis nuptiis se ab·
stinet, quod eas damnabiles existimaverit. Scribit enim:
« Sunt alii, ¹qui ad secundas convolare nuptias nolunt,
quod eas damnabiles putent. ..ei quae unicas nuptias
contraxit, arbitror conducibilius esse decipi et putare bi-
gamiam damnandam, et poenis aeternis esse afficiendam,
ut ipsa a secundis nuptiis abstineat et puritati studeat,
quam rei veritatem aqnoscere et biqamem fieri (10).» Igitur
iuxta rei veritatem secundae nuptiae illegitimae non sunt ,

nec peccat qui eas init, Origene auctore.

(8) In Pastore lib. ll. mandat. lv. n. 4. cuius verba superius integra de·
dimus. Atque liic est locus ad quem allusit Tertullianus montanista lib. De
pudicitia c. X. cum scriberet: « Sed cederem libi, si scriptura Pastoris, quae
sola moechos amat, divino instrumento meruisset incidi, si non ab omni con·
cilio ecclesiarum etiarn vestrarum inter apocrypha et falsa iudicaretur , adul-
tera et ipsa, et inde patrona sociorum3 a qua et alias initiaris» Nempe psychicus
id est catholicus, qui iuxta Tertullianum montanistam ex libro Pastoris duo discit
secundam poenitentiam et secundas nuptias.

(9) Lib. 111. stromat. edit. Sylburgi‚ Paris 1641. pag. 461.

(ιο) llomil. xcix. in ierem. n. 4. et De la Rue, tom. 12. p. 366 seq.


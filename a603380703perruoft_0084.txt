80 LIB. 111. sEGT. l. DE MATR. CHRIST. UNITATE.

Verum quod magis ad rem nostram facit est doctrina
quam in conciliis ecclesia professa est, ex qua discimus
uti legitimas secundas nuptias iugiter habitas fuisse, et
damnatos fuisse qui id negarent.

Sane concilium oecumenicum nicaenum ita constituit:
a De his, qui se nominant catharOS‚ id est mundOS‚
si aliquando venerint ad ecclesiam catholicam. . . Haec prae
omnibus eos scriptis convenit profiteri, quod catholicae
et apostolicae ecclesiae dogmata suscipiant et sequantur,
id est, et bigamis se communicare (21).»

Concilium vero laodicenum quamvis nonnullis poeni-
tentialibus operibus bigamos subiiciat ob incontinentiae
labem quam praeseferre videntur qui nuptias iterant, ta-
men pro legitime coniunctis eos habet, dum in can. Ι.
edicit: «De his, qui secundum 'ecclesiasticam requlam li-
bere ac leqitimc secundis nuptiis iuncti sunt. . ,oportet‚ ut
parvo tempore transactO, vacent orationibus et ieiuniis;
quibus etiam, iuxta indulgentiam, communionem reddi
decrevimus (22),» ducere igitur libere ac ligitime secundam
uxorem, priore defuncta , est secundum ecclesiasticam re-
gulam; tantum abest, ut secundas nuptias aliquando Ec-
clesia interdixerit.

Ex his documentis patet quid de secundis nuptiis sen-
serit ecclesia: eas nempe numquam in se reprobavit aut
interdixit; sed si aliquando eas reprehendit ita se gessit
potius ut ad perfectionem fideles provocaret, partim ex
eo quod bigami praeter severiorem christiani instituti spiri-
tum , intemperantiae indulgere viderentur, partim ob in-
commoda, quae provenire ex iteratis nuptiis in privatis
familiis consueverunt, scilicet zelotypia et discordia prae-
sertim filiorum qui ex primis eorumque qui ex secundis

(21) Can. VIII. ex vers. Dionys. Exigui apud Harduin. Acta concil. tom. I.
col. 326 seq.
(22) lbid. col. 781. ex vers, DIonysii Exigui.


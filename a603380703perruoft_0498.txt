494 Lm. ιιι. sacr. ALTERA. nr: mmss. MATR. cnmsr.

continentiam, et ex parte remanet in pollutione? (76) »
Quin potius ratione contrariorum videretur inferri posse
ex s. Gregorii principio, quod cum nondum una caro effecti
fuerint, liceret causa religionis coniugia dissolvere. Alludit
autem per illa verba: etsi lem humana concessit ad Novel-
las Iustiniani imperatoris quibus eiusmodi separatio re-
ligionis obtentu permittebatur (77), quas quidem leges me-
rito S. Gregorius reprobat uti divinae legi adversantes.
Idem ferendum iudicium de e0‚ quod statuit Ecgbertus
eboracensis in capitulis a se vulgatis:«Legitimum con-
iugium non licet separari sine consensu amborum, potest
tamen alter alteri cum consilio episcopi licentiam dare ad
servitutem Dei accedere. Quidam etiam dicunt, si vir,
sive mulier ex consensu religionem ceperit, licet alterum
accipere novum coniugium, sed puellam vel puerum, si
continens esse non poterit. Quod non laudo. Sed si quis
vult coniugatus converti ad monasterium, non est reci-
pienduS, nisi prius a coniuge, castimoniam profitente, sue-
rit absolutus. Nam si, illo vivente, per incontinentiam
alteri nupserit, procul dubio adultera erit, et qui eam dimi-
sit, participes erit peccati illius (78):» Nam hocin capitulo
de matrimonio consummato hunc episcopum agere inde col—

(76) ibid.

(77) Novell.22. De nuptiis ubi de causa repudiorum, item lib.v.cod.tit.17.
et in digestis tit. De divortiis ; nec non Novell. 123. Dc sanctissimis episcopis,
praesertim cap. 4ο. solvatur matrimonium. Ex quibus legibus factum est, ut
graeci quandoque sua coniugia dissolvant etiam consummata ad profitendam
vitam monasticam. Hi innituntur praeterea auctoritati, ut ipsi contendunt, s. Ba-
silii, qui in Reyulis fusius tractatis. [ntem-oq. XII. constituit , ut qui matri-
monio functus est, atque monachus fieri vult, possit se in monasterium reci-
pere, etiamsi assensum suum uxor dare detrectet. Item exemplo Theonae abba-
tis, de quo refert Cassianus collat. XXI. cap. 9. quod cum in coniugio per
quinquiennium constitisset, demum uxore repugnante, ea relicta ad monaste-
rium convolaverit, in quo adeo sancte vixit, ut miraculis claresceret. Ast
perperam. Cf. Bellarm. lib. 11 De monach. cap. 38.

(78) Cap. CXVIII. apud Labb. tom. vt. Cone. col. 1596. nec non apud Wil-
kins concilia Maqnae Britanniae et Hiberniae. Londin. 1737. tom.1. inExcerptis
D. Ecgberti arch. eboracens. cap. CXX. pag. 108.


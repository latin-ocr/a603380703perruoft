cir. ηπ mss, MATR. nAr1‚NoN comum. Am. 111. 491

Dum autem id dicimus , haud intendimus omnia probare,
quae identidem a theologis , praesertim vetustioribuS‚ con-
gesta sunt; critices enim arte nondum ad perfectionem
adducta, non minus catholici quam protestanteS‚ prout
ipsorum lucubrationes anteactae illius aetatis palam faciunt,
interdum offenderunt. Itaque his minus certis omissis ,
nos insistimus allatis exemplis quorum fundamentum histo·
ricum iure in dubium revocare nequit (72).

Secundo non deficiunt ex parte rei; quia etiamsi non
legamus quemquam illorum, qui in seculo relicti sunt,
novas iniisse nuptias, non inde sequitur, id eos non fe-
cisse. Scriptores enim ecclesiastici solliciti unice suerunt
de referendis actibus virtutis eorum, qui Christi amore
nuncium remiserunt seculo ad continentiae propositum ser·
vandum, quin persequerentur ea, quae parti alteri con·
tigerunt. Ceterum vidimus Ecgfridum anglorum regem no-
vum reipsa iniisse coniugium sec. ecclesiae VI. exeunte ,
aut ineunte Vll. nemine nedum reclamante, sed ne ad-
mirante quidem; immo vero eumdem virtutis ac pietatis
laude novimus commendatum. Argumento igitur est agi
in hoc transitu ad secundas nuptias de re consueta, et
communiter recepta.

Concedi utique potest in nonnullis sanctorum veterum
exemplis incertum esse, num de sponsalibus tantum ‚ an
vero de nuptiis proprie agatur3 in aliis tamen de nuptiis
presse sumptis procul dubio sermo est. Notum autem est
penes veteres receptum passim fuisse, ut coniuges no-
mine sponsi aut sponsae nuncuparentur.

(72) De Actis s. Theclae cf. quae scripsit Honoratus a s. Maria in op. Re·
flexions sur les reqles et l'usaqc de la critique. Paris, 1713. tom. Ι. p. 178-295.
et tom. ΙΙ. p. 18 seqq. Acta vero s. Caeciliae non ita pridem vulgavit ac vindicavit
D. Gueranger in op. Histoire de sainte Gecile. Deux. ed. Paris 1353. Cf. prae·
sertim eh. XXXV seq. Examen et refutation des arqumenls de l'ecole janse-
niste contre les Actes cle sainte (licite, pag. 308 seqq. De Actis s. Alexii cf. Bol-
landianos loc. cit. ·


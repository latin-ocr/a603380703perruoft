6 un. 111. SECT. 1. DE MATR. CHRIST. UNH'ATE.

ineat altero defuncto coniuge nuptiaS, aut quatenus al-
terutro vita functo eamdem cum altero societatem instaurat.
Sub primo respectu habetur monogamia perfecta, sub altero
monogamia imperfecta.

Huic unitati tum perfectae, tum etiam imperfectae
adversatur polygamia simultanea seu uxorum pluralitas
uno eodemque tempore, nec non polyandria, quae habetur,
cum mulier pluribus simul adhaeret viris. Unitas imper-
fecta quae exurgit ex iteratione coniugii alterutro coniuge
defuncto ‚ vulgo polygamiae aut polyandriae successivae
nomine designari consuevit. Quo fit, ut passim theologi
bifariam distinguant polygamiam et polyandriam, in si-
multaneam videlicet et in successivam.

Polygamiae vox usurpari solet ad significandam plurium
uxorum cum uno viro coniunctionem. At proprie polyga-
mia vox est generica, quae multiplicitatem significat nu-
ptiarum, cuius veluti species sunt polyandria et polygy-
nia. Duplex itaque est polygamiae significatio; altera
generica, altera vero specifica quae aequipollet polygy-
niae. Nos a communi loquendi ratione nullatenus rece-
demus.

Ut itaque quidquid de unitate christiani matrimonii
dicendum est complectamur, in duo capita primam hanc
sectionem partiemur, ac prius de simultanea, deinde de
successiva polygamia disputabimus.

Quod ad simultaneam attinet polygamiam‚ vix ulla
occurrit quaestio si sermo sit de pluralitate virorum, seu
de polyandria: breviter itaque eius foeditatem, solo etiam
inspecto naturae iure, ostendemus. Si vero sermo sit de
pluralitate uxorum seu de polygynia, quae ut diximus

polygamia appellari solet, multiplex erit quaestio expen-
denda: num scilicet ea primariae naturae legi ita refra-
getur, ut sit intrinsece mala ac semper illicita3 an vero
solum quadantenus naturae legi adversetur, illique potius


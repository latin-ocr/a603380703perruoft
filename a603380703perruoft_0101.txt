CAP. 11. DE POLYGAMIA SUCGESSIVA. ΛΒΤ. 11. 97

duo Christi sunt, duo quoque viri sint, et duae uxores:
si autem unus Christus , unum ecclesiae caput; una etiam
caro sit, secunda autem respuatur. Quod si secundum
prohibeat, de tertio quid dicendum est? Primum lex est,
'secundum venia et indulgentia, tertium iniquitas : qui au—
tem hunc numerum excedit, porcinus plane est, utpote
ne multa quidem vitii exempla habens (75). »

Sed prae ceteris s. Basilius in tertias et quartas nu—
ptias invehitur. Siquidem canone L. epistolae canonicae ll.
ad Amphilochium ita constituit: « Trigamiae lex non est.
Quare lege matrimonium tertium non contrahitur. Ac talia
quidem, ut ecclesiae inquinamenta habemus, sed con-
demnationibus publicis non subiicimuS, ut soluta fornica-
tione magis eligenda (76). » Et iterum in altera epist. ca-
nonica scilicet IlI. ad eundem, can. LXXX. « polygamiam,
inquit, patres silentio praetermiserunt, ut belluinam , pror—
susque ab hominum genere alienam. Ea autem nobis vi-
detur peccatum esse fornicatiOne maius. Quapropter con-
sentaneum est eos subiici canonibuS, ut scilicet postquam
anno fleverint, et tribus substrati fuerint ‚ sic suscipian-
tur (77). »

Iam vero hos patres ex amore quo ferebantur in casti-
tatem ac caelibatum reprehendere potius ita nubentes quam
nuptias ipsas inde patet, quod perpetuo insistant in incon-
tinentia huiusmodi sive virorum, sive mulierum, quod
animum gerant in libidinem effusum. Sane argumenta quae
proferunt eiusmodi sunt, ut si presse urgerentur non mi-
nus afficerent tertias et quartas ulterioresque nuptias ‚
quam secundaS, quas tamen ex venia et indulgentia per-
mitti ultro affirmant. Oculos praeterea intendunt in eccle-
siae disciplinam severiorem erga trigamos et tetragamos

(75) orac. XXXI. opp. ed. Paris. 1630. Toni. 1. pag. 301.
(76) Epist. ed. Maur. CXCIX. pag. 297.
(77) Epist. CCXVII . pag. 329.

J ll 7

